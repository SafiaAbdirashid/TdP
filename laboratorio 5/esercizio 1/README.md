Esercizio 1.

Competenze: manipolazioni di vettori e matrici di numeri, costrutti iterativi

Categoria: problemi su numeri (Dal problema al programma: 4.2) con sotto-problemi di verifica/selezione
per la ricerca del massimo (3.4 e 4.5)

**Campionato**

In un campionato n (max 20) squadre giocano per m (max 20) giornate. Sia data una matrice di n×m numeri
interi, ognuno dei quali può valere soltanto 0, 1 o 3. Ogni riga della matrice rappresenta i punti
acquisiti dalle n squadre nelle partite disputate nelle m giornate del campionato: 3 punti per le
partite vinte, 1 punto per quelle pareggiate e 0 punti per le sconfitte. I risultati della giornata
k-esima sono contenuti nelle righe della colonna di indice k. Si scriva un programma C che acquisisca i
contenuti di tale matrice da file e che, per ogni giornata del campionato, stampi l'indice (il numero
di riga corrispondente) della squadra capolista. Si definisca un opportuno formato per il file (si
fornisce un esempio di file, il cui formato tuttavia non è obbligatorio).
